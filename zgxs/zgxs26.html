<html>
<head>
<meta http-equiv="Content-Type" content="text/html; charset=gb2312">
<title>中国小说史略</title>
<link rel="stylesheet" href="/text.css">
<script language="javascript" src="/skimg.js">
</script>
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<body background=/images/bg12.gif topmargin=3 marginheight=3>
<DIV align=center>
<TABLE border=0>
  <TBODY>
  <TR>
    <TD><PRE><SPAN class=swy1>第二十四篇　清之人情小说
</font></b>
　　乾隆中（一七六五年顷），有小说曰《石头记》者忽出于北京，历五六年而盛
行，然皆写本，以数十金鬻于庙市。其本止八十回，开篇即叙本书之由来，谓女娲
补天，独留一石未用，石甚自悼叹，俄见一僧一道，以为“形体到也是个宝物了，
还只没有实在好处，须得再镌上数字，使人一见便知是奇物方妙。然后好携你到隆
盛昌明之邦，诗礼簪缨之族，花柳繁华之地，温柔富贵之乡，去安身乐业”。于是
袖之而去。
　　不知更历几劫，有空空道人见此大石，上镌文词，从石之请，钞以问世。道人
亦“因空见色，由色生情，传情入色，自色悟空，遂易名为情僧，改《石头记》为
《情僧录》；东鲁孔梅溪则题曰《风月宝鉴》；后因曹雪芹于悼红轩中披阅十载，
增删五次，纂成目录，分出章回，则题曰《金陵十二钗》，并题一绝云：‘满纸荒
唐言，一把辛酸泪。都云作者痴，谁解其中味？’”（戚蓼生所序八十回本之第一
回）
　　本文所叙事则在石头城（非即金陵）之贾府，为宁国荣国二公后。宁公长孙曰
敷，早死；次敬袭爵，而性好道，又让爵于子珍，弃家学仙；珍遂纵恣，有子蓉，
娶秦可卿。荣公长孙曰赦，子琏，娶王熙凤；次曰政；女曰敏，适林海，中年而</pre>
  </ul>
</ul>